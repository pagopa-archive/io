Roadmap di evoluzione
=====================

Lo sviluppo del sistema prevede due fasi principali:

- Fase 1: Realizzazione e sperimentazione
- Fase 2: Messa in produzione

La prima fase, le cui attività sono concentrate nel primo quadrimestre del 2018,
è finalizzata alla realizzazione della piattaforma tecnologica e alla sua sperimentazione
sulla base di casi d’uso individuati in collaborazione con alcune PA selezionate. 

Sarà inoltre avviata una collaborazione con il Garante per definire
le policy di conservazione dei dati nel rispetto delle norme sulla privacy.

Di seguito una roadmap di alto livello, redatta in base alle informazioni
e disponibilità delle PA con cui si è attualmente in contatto,
e che potrà essere soggetta a cambiamenti e integrazioni in base ai futuri sviluppi.

-  **Q1 2018**: primo prototipo (*closed beta*) con amministrazioni pilota per
   l’invio di avvisi di cortesia notificati via email o push notification
-  **Q2/Q3 2018**: consolidamento del sistema e dei casi d'uso, integrazione di ulteriori 
   canali di comunicazione (es. messaggistica istantanea, SMS, cartaceo)
-  **Q4 2018**: cifratura e firma dei messaggi, invio di notifiche a valore legale
